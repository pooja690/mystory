===================
 *अधीश का घर छोड़ना*
===================

.. image:: 20200531121609.jpg
   :width: 200
   :height: 300
   :align: center

| एक रात जब अधीश ने घर छोड़ने का फैसला किया वो समझ गया था वो कितनी भी कोशिश करे वो ख़ुद को बदल नहीं सकता ।पिता की मार के सामने शायद मां का प्यार फीका पड गया । परिवार की एक फोटो ,कुछ कपड़े अपने स्कूल बैग में डाल कर रख दिया । स्कूल के कपड़ों में वह घर से निकलेगा  और फिर वही से कहीं दूर चला जायेगा ।एक बच्चे के लिए उस उम्र में मंजिल निश्चित करना आसान नहीं था पर उसने सफर पर जाने की ठान ली थी ।

| अगली सुबह मां के गले लगा और बोला "मां मै आपसे बहुत प्यार करता हूं"
मां ने अधीश के चेहरे को हाथो में रखते हुए कहा 
आज क्या हो गया तुझे ?

| बस ऐसे ही और मां को देखने लगा।

| तेरे पसंदीदा टिफिन बनाया है आज पूरा खा के आना ।शाम को तेरे लिए स्नैक्स बना के रखे है अगर पूरा टिफिन खाओगे तो ही दूंगी ।

| अधीश चुप था क्यों कि वो जानता था वो शाम नहीं आने वाली हैं।

| तभी अंश ने आवाज दी ओय लड़की में जारा हूं तू खुद आ जाना ।
मां पीछे से चिल्ला कर बोली अरे अधीश को भी लेता जा।
| अंश घर से बाहर जाते हुए बोला रास्ता पता है उसको खुद आ जायेगा ...... मैं चला ।

| अधीश ने मां को बोला मां मै चला जाऊंगा आप चिंता मत करो।
चलो फिर मै तुम्हारा टिफिन रख देती हूं ।मां ने उठते हुए कहा।

| अधीश डर गया क्युकी बैग में तो कपड़े डाले थे मां देख लेगी तो ...यह सोच कर  अधीश हड़बड़ाते हुए बोला .."नहीं में खुद रख लूंगा "

| अच्छा ठीक है ये ले अधीश के हाथ में टिफिन देते हुए मां ने कहा ।

| अधीश ने टिफिन डाला और मां को देखने लग 
मां ने चिंता जताते हुए बोला आज क्या हो गया तुझे ?बोल कुछ समस्या है क्या ?
अब जल्दी जा वरना स्कूल को लेट हो जाएगा ।
मां कहां जानती थी आज बेटा आने के लिए नहीं रोज के लिए जाने के लिए जा रहा था 
अधीश दरवाजे तक पहुंचा और एक बार फिर मुड़ा आंखो में आंसू के साथ बोला

| बाय मां 

| बाय बेटा ।

| अधीश आज स्कूल की ओर नहीं एक दम विपरीत दिशा में गया ।उसने रास्ते में स्कूल की कमीज़ उतार कर फेंक दी और जो कपड़े वो लाया था उसमे से एक पहन ली । वो रास्ते के किनारे से एक लय में चला जा रहा था बिना थके घंटो चलता रहा।

| फिर एक जगह बैठकर उसने मां का दिया टिफिन खाया ।उसने इस सफर में एक भी बार मंजिल की नही सोची और सोचता भी कैसे अभी तक तो मां की  आंखो से तो दुनिया देखी थी ।वो बस ये जानता था अब वो अपने माता पिता के दुख का कारण नहीं बन सकता 


| फिर उठा और चलने लगा उसके मन मस्तिक पर  लोगों के दिए ताने फिल्म की भाती चल रही थी ।फिर अचानक उसे सारी दुनिया धुंधली दिखने लगी और वह जमीन पर गिर पड़ा ।   

| ये किसका लड़का है ?

| अरे पहले इसे हॉस्पिटल ले चलो ।

| बेहोश हो गया पानी पिलाओ कोई इसे ।

| हटिए आप मैं डॉक्टर हूं 

| बेहोश होने से पहले उसने उसके आस पास एकत्र हो गई भीड़ की ये बाते सुनी जो उसे धुंधले धुंधले नजर आ रहे थे और उसने आंखे बंद कर ली।




 
 
 
